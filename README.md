# UNIX-COMMANDS

Άσκηση 1 (20%)

Να γραφτεί script με το όνομα exisosi το οποίο να λύνει τη δευτεροβάθμια εξίσωση
αx2+βx+γ=0. Το πρόγραμμα να κάνει τα εξής:
Α. Να διαβάζει τους ακέραιους αριθμούς α, β ,γ. Β. Να υπολογίζει τη διακρίνουσα Δ ίση με β2-4αγ. Γ. Αν Δ>0 να τυπώνει το μήνυμα «Η εξίσωση έχει δύο πραγματικές ρίζες». Αν Δ=0 να τυπώνει το μήνυμα «Η εξίσωση έχει διπλή ρίζα»
Αν Δ<0 να τυπώνει το μήνυμα «Η εξίσωση έχει δύο μιγαδικές ρίζες»
Το script να λειτουργεί επαναληπτικά για όσο επιθυμεί ο χρήστης. Στο τέλος να εμφανίζει πόσες εξισώσεις, με δύο πραγματικές ρίζες
βρήκε. 

Άσκηση 2 (30%)
Να γραφτεί script με το όνομα finding το οποίο (α) να δέχεται ως ορίσματα δύο ακεραίους
αριθμούς και (β) να ζητάει από το χρήστη το όνομα ενός καταλόγου, και με βάση αυτά να
εμφανίζει στην οθόνη τα ακόλουθα (με χρήση της εντολής find):
1. Τα αρχεία του δέντρου του δοθέντος καταλόγου με εξουσιοδοτήσεις τον πρώτο
αριθμό (όρισμα) θεωρώντας τον ως οκταδικό ισοδύναμο. 2. Τα αρχεία του δέντρου του δοθέντος καταλόγου που άλλαξαν περιεχόμενα κατά
τις ‘x’ τελευταίες μέρες, όπου ‘x’ ο δεύτερος αριθμός (όρισμα). 3. Τους υποκαταλόγους του δέντρου του δοθέντος καταλόγου που
προσπελάστηκαν κατά τις ‘x’ τελευταίες μέρες, όπου ‘x’ ο δεύτερος αριθμός
(όρισμα). 4. Τα αρχεία του δέντρου του δοθέντος καταλόγου που είναι τύπου pipe ή socket. 5. Τα κενά αρχεία του δοθέντος καταλόγου (όχι του δέντρου). Πριν από τον εκτύπωση κάθε λίστας από τις παραπάνω (1 έως 5) να τυπώνεται κατάλληλη
επικεφαλίδα η οποία να αναφέρει μεταξύ άλλων και τον αριθμό των αρχείων (ή
υποκαταλόγων) που πρόκειται να τυπωθούν. Το script να εκτελείται επαναληπτικά όσο επιθυμεί ο χρήστης (για διαφορετικούς
καταλόγους) και στο τέλος (πριν την τελική έξοδο) να εμφανίζει
(α) αθροιστικά το συνολικό αριθμό των ευρεθέντων αρχείων (ή υποκαταλόγων) κάθε
περίπτωσης (από τις 1 έως 5) για όλους τους καταλόγους στους οποίους έψαξε, και
(β) αναλυτικό ιστορικό/ανακεφαλαίωση (πόσα αρχεία/υποκαταλόγους κάθε περίπτωσης
βρήκε) για κάθε κατάλογο στον οποίο έψαξε.



Άσκηση 3 (20%)

Να γραφτεί script με το όνομα alphanum το οποίο να δέχεται δύο ορίσματα, ένα υπάρχον
αρχείο και ένα αλφαριθμητικό και να εμφανίζει τα εξής:  Τις γραμμές του αρχείου (με τους αριθμούς τους) οι οποίες αρχίζουν από το
αλφαριθμητικό και μετά πόσες είναι αυτές.  Τις γραμμές του αρχείου (με τους αριθμούς τους) οι οποίες περιέχουν το
αλφαριθμητικό ως λέξη μετά πόσες είναι αυτές.  Τις γραμμές του αρχείου (με τους αριθμούς τους) οι οποίες τελειώνουν με το
αλφαριθμητικό μετά πόσες είναι αυτές. Σημείωση: Φροντίστε ώστε το αρχείο που θα δώσετε ΝΑ ΠΕΡΙΕΧΕΙ το αλφαριθμητικό σε
κάποιες γραμμές έτσι ώστε να μπορείτε να ελέγξετε την ορθότητα των αποτελεσμάτων. Αν
δεν υπάρχει δημιουργήστε ένα κατάλληλο.
